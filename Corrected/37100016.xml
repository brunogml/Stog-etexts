<list>

<line1>པ་ནི། །མདུང་ཐུང་རྣོན་པོས་བསད་པར་གྱུར། །ལས་ཀྱི་རྣམ་པར་སྨིན་པ་དེས། །དམྱལ་བ་རྣམས་སུ་ཡུན་རིངས་འཕངས། །དེ་ཡི་ལས་ཀྱི་ལྷག་མས་ངའི། །ཞབས་ལ་ཚལ་པ་ཟུག་པར་གྱུར། །སྔོན་ནི་ཉ་པའི</line1>
<line2>གྲོང་ཁྱེར་གྱི། །ཉེ་བའི་བུར་ནི་གྱུར་པ་ན། །ཉ་རྣམས་གསོད་པར་བྱེད་པ་དང་། །ཡིད་དགའ་བ་ནི་སྐྱེས་པར་གྱུར། །ལས་ཀྱི་རྣམ་པར་སྨིན་པ་དེས། །ང་ནི་དམྱལ་བར་ཡུན་རིངས་འཕངས། །རབ་ཏུ་ཚ་དང་ཐིག་ནག</line2>
<line3>དང་། །སྡུག་བསྔལ་མང་པོ་མྱོང་བར་གྱུར། །དེ་ནས་ལས་ཀྱི་ལྷག་མས་ནི། །གང་གི་ཚེ་ན་འཕགས་སྐྱེས་པོས། །ཤཱ་ཀྱ་རྣམས་ནི་གསོད་པ་ན། །ཀླང་པ་མི་བཟད་ནད་ཀྱིས་ཐེབས། །རྣམ་པར་གཟིགས</line3>
<line4>ཀྱི་གསུང་རབ་ཀྱི། །ཉན་ཐོས་ཡོངས་སུ་སྤད་བྱས་ཏེ། །ཁྱེད་ནི་ནས་ངག་ཟ་བར་འོས། །ཁྱེད་ལ་འབྲས་ནི་མི་རིགས་ཞེས། །ངག་གིས་ཉེས་པར་སྤྱད་པ་དང་། །ལས་ཀྱི་རྣམ་པར་སྨིན་པ་དེས། །</line4>
<line5>དམྱལ་བ་ཐིག་ནག་རྣམས་སུ་ནི། །སྡུག་བསྔལ་མང་པོ་ཉམས་སུ་མྱོང་། །དེ་ནས་ལས་ཀྱི་ལྷག་མས་ནི། །དགྲ་མཐར་དབྱར་ནི་གནས་བཅས་ཏེ། །བྲམ་ཟེ་ཡིས་ནི་སྤྱན་དྲངས་ཚེ། །ཟླ་བ་གསུམ་དུ་ནས</line5>
<line6>དག་ཟོས། །ང་ནི་སྨན་པར་གྱུར་པ་ན། །ཚོང་དཔོན་བུ་ཕོ་འཁྲུར་འཇུག་ཚེ། །ནད་ཀྱི་སྡུག་བསྔལ་གྱུར་པ་ལ། །སྨན་མ་ཡིན་པ་ངས་བྱིན་ནོ་། །ལས་ཀྱི་རྣམ་པར་སྨིན་པ་དེས། །སྡུག་བསྔལ་མང་པོ་ཉམས་སུ</line6>
<line7>མྱོང་། །དེ་ནས་ལས་ཀྱི་ལྷག་མས་ནི། །དེ་འདྲའི་འཁྲུ་བའི་ནད་ཀྱིས་ཐེབས། །སྔོན་གྱི་ཚེ་རབས་གཞན་རྣམས་སུ། །ང་ནི་མཐུ་ཅན་གྱད་གྱུར་ཚེ། །སྟོབས་དག་འགྱེད་པར་བྱེད་པ་ན། །ངས་ནི་གྱད་གྱི་བུ་ཞིག་བསད།</line7>

<err></err>
</list>