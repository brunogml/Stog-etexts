<list>

<line1>བྲང་གི་ལྷེའུ་ཞོམ་གྱུར་ན། །ཟླ་ཕྱེད་སྨན་པས་གསོ་དཔྱད་ཡོད། །སེན་མོ་ཁྲག་ནི་མེད་པ་ན། །ཆུ་ཚོད་ལྔ་ལས་མི་ཐུབ་བོ། །ཕོ་ཉ་བརྒྱད་ཀྱི་འཆི་ལྟས་ནི། །མཆེ་བའི་རྨ་ཚོགས་རྣམ་པར་སྤངས། །རྣ</line1>
<line2>བའི་ཡུ་དའི་བདག་ཉིད་ནི། །རྣལ་འབྱོར་དབྱེ་བས་བསྟན་པར་བྱ། །མིག་གི་ཨམ་བར་ཆད་ན། །མཁས་པས་དཀར་བའི་ས་བོན་བཟླ། །སྣ་ཡི་མ་སི་ཀ་ལ་ནི། །དབུགས་བསྡམས་མེ་ཡི་དུད་པའོ།། </line2>
<line3>སོ་དང་སོ་འཐམས་རྩ་ལ་ནི། །དུང་གི་ས་བོན་བཟླས་པས་འཕྲོག། །ལྕེ་ཡི་ཐིག་ནག་འདི་ལ་ནི། །བདག་ཉིད་སྦྱོར་བས་མནན་པར་བྱ། །མགྲིན་པ་གློ་ཡི་ཕྱི་རོལ་རྩ། །པདྨའི་ས་བོན་གྱིས་རྩེ་བྱ།།</line3>
<line4>བྲང་གི་ལྷེའུ་ཞོམ་པ་ལ། །སྒོང་སྐྱེས་ཡེ་ཤེས་སྒོམ་པའོ། །སེན་མོ་ཁྲག་ནི་མེད་པ་ལ། །ལག་པ་བསྡུས་ལ་བཟླས་པར་བྱ། །བུག་པ་དགུ་ཡི་སྒོ་རུ་ནི། །ས་བོན་དགུ་ཡིས་རྩེ་བར་བྱ། །རྩ་དགུ་ལ</line4>
<line5>ནི་ས་བོན་དགུ། །སྒོ་དགུ་ས་བོན་དགུ་ཡིས་བསྔམ། །དེ་ལྟར་བསྡམས་པ་ཙམ་གྱིས་ནི། །རྣམ་པར་ཤེས་པ་མི་འགྲོ་བོ། ། མ་བསྲེགས་སྣོད་ནི་གཉིས་བཟུང་སྟེ། །གུར་ཀུམ་དང་ནི་གའུ་ཝང་གིས། །བཅུ</line5>
<line6>གཉིས་ཚད་ནི་ཡང་དག་བྲི། །ས་བོན་དབྱངས་ཡིག་བསྐོར་བར་བྱ། །ལྷ་མོ་བརྒྱད་ཀྱི་ས་བོན་འདི། །མཚམས་སུ་མ་ནིང་ས་བོན་དང་། །དབུས་སུ་ཡེ་ཤེས་ས་བོན་ནི། །མཁས་པ་ཡིས་ནི་བསྐོར་བར་བྱ།། </line6>
<line7>དེ་བཞིན་མིང་ནི་དབུས་སུ་བྲི། །ཧཱུཾ་གི་དབུས་སུ་གནས་པ་ཉིད། །གཉིས་ཀ་ཡཾ་དང་སྦྱར་བྱས་ནས། །སྐུད་པ་དམར་པོས་དཀྲི་བར་བྱ། །མཱ་མ་ཀཱི་ནི་འདབ་མར་བསམ། །སྟེང་དུ་དེ་བཞིན་རྡོ་རྗེའི་བདག ། </line7>

<err></err>
</list>