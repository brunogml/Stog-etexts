<list>

<line1>ཤེས་ལྡན་དག་དགེ་སྦྱོང་གོའུ་ཏ་མ་ནི་འོ་འདོད་ཞེན་ཆུང་ཞིང་། དེའི་ཉན་ཐོས་རྣམས་ཀྱང་འདོད་ཞེན་ཆུང་བ་ཡིན་ནོ། །དེ་ནས་དེས་མུ་སྟེགས་ཅན་རྣམས་བུ་རམ་ལ་ལོངས་སྤྱོད་དུ་གཞུག་པའི་ཕྱིར་མགྲོན་དུ་བོས་པ་དང་།</line1>
<line2>དེ་རྣམས་ཀྱིས་བུ་རམ་བག་མེད་པར་བླངས་ནས་། ཁ་ཅིག་གིས་ནི་ལོངས་སྤྱད་དོ། །ཁ་ཅིག་གིས་ནི་སྣོད་བཀང་ནས་བོར་ཞིང་ཁྱེར་ཏེ་སོང་ངོ་། །དེ་བྲམ་ཟེ་སྨྲ་འདོད་ཀྱི་སེང་གེས་སྨྲས་པ་། སྐྱེས་བུ་བླུང་བོ་ཁྱེད</line2>
<line3>ཅག་ཁོ་ན་འདོད་ཞེན་ཆེ་བ་ཡིན་ལ། དགེ་སྦྱོང་གོའུ་ཏ་མ་་ནི་འདོད་ཞེན་ཆུང་ཞིང་། དེའི་ཉན་ཐོས་རྣམས་ཀྱང་འདོད་ཞེན་ཆུང་བ་ཡིན་ནོ་ཞེས་སྨྲས་ནས། བཅོམ་ལྡན་འདས་ལ་ལྷག་པར་ཡང་མངོན་པར་དད་པར་གྱུར</line3>
<line4>ཏེ། བཅོམ་ལྡན་འདས་གང་ན་བ་དེར་སོང་སྟེ་ཕྱིན་པ་དང་། བཅོམ་ལྡན་འདས་དང་ལྷན་ཅིག་མངོན་དུ་ཞེས་བྱ་བའི་བར་གོང་མ་བཞིན་དུ་སྟེ། བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཙུན་པ་ལེགས</line4>
<line5>པར་གསུངས་པའི་ཆོས་འདུལ་བ་ལ་བདག་ཅེས་བྱ་བ་ནས། ཚངས་པར་སྤྱད་པར་བགྱིའོ་ཞེས་བྱ་བའི་བར་གོང་མ་བཞིན་དུའོ། །དེ་ནས་བཅོམ་ལྡན་འདས་ཀྱིས་དགེ་སློང་ཚུར་ཤོག་ཅེས་བྱ་བ་ནས། དགེ་སློང་ཚུར</line5>
<line6>ཤོག་ཚངས་པར་སྤྱད་པ་སྤྱོད་ཅིག་ཅེས་གསུངས་པས་ཞེས་བྱ་བ་ནས། སངས་རྒྱས་དགོངས་པས་ལུས་གཟུགས་བཀབ་པར་གྱུར་ཅེས་བྱ་བའི་བར་གོང་མ་བཞིར་དུའོ། །དེ་ནས་བཅོམ་ལྡན་འདས་ཀྱིས་དགེ་སློང་རྣམྶ</line6>
<line7>ལ་བཀའ་སྩལ་པ། དེ་ལྟ་བས་ན་རྗེས་ས་གནང་སྟེ། དུས་སམ་དུས་མ་ཡིན་པ་འམ། ན་བ་འམ། མི་ན་བས་བུ་རམ་ལ་ལོངས་སྤྱད་པར་བྱ་སྟེ། འདི་ལ་འགྱོད་པར་ནི་མི་བྱའོ། །ཚེ་དང་ལྡན་པ་སྨྲ་འདོད་ཀྱི་ཀྱི་སེང་གེ་རོ</line7>

<err></err>
</list>