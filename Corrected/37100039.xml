<list>

<line1>༄༅། །སྨྲས་པ་དང་། དེ་ཡང་དད་པར་གྱུར་ཏོ། །དེ་ནས་དེ་རྣམས་ཀྱིས་གྲོས་བྱ་བར་བརྩམས་པ། བདག་ཅག་སང་ཟན་མ་ཟོས་ཀྱང་བླ། འདུས་ལ། རང་བྱུང་བ་ཞི་བའི་བདག་ཉིད་ཅན་འདི</line1>
<line2>བཤོས་གསོལ་ལོ། །དེ་ནས་ནམ་ལངས་ནས། དེ་རྣམས་ཀྱིས་དེ་ལ་བསོད་སྙོམས་ཕུལ་ལོ། །མེ་ཏོག་འཕྲེང་རྒྱུད་མཁན་གྱིས་སྨྲས་པ། བཟང་མོ་ཁོ་བོའི་རས་ཀྱི་བགོ་སྐལ་གང་ཡིན་པ་དེ་ནི། རབ་ཏུ་བྱུང་</line2>
<line3>བ་འདི་ལ་དབུལ་ལོ། །དེས་སྨྲས་པ། རྗེའི་སྲས་བདག་གི་ཡང་དབུལ་ལོ། །བུས་སྨྲས་པ། བདག་གི་ཡང་དབུལ་ལོ། །མངའ་མས་སྨྲས་པ། བདག་གི་ཡང་དབུལ་ལོ། །དེ་ནས་དེ་རྣམས་འདུལ་ནས། དེ་ལ</line3>
<line4>རས་བསྐོན་ཏོ། །བདག་ཉིད་ཆེན་པོ་དེ་དག་ནི་ལུས་ཀྱི་ཆོས་སྟོན་གྱི། ཚིག་གིས་མ་ཡིན་པས། དེ་ནས་བདག་ཉིད་ཆེན་པོ་དེ་དེ་རྣམས་ལ་སྙིང་བརྩེ་བའི་ཕྱིར་ནམ་མཁའ་ལ་འཕགས་ནས། འབར་བ་དང་། གསལ</line4>
<line5>བ་དང་། ཆར་འབེབས་པ་དང་། གློག་འབྱིན་པའི་ཆོ་འཕྲུལ་དག་བྱ་བར་བརྩམས་སོ། །སོ་སོའི་སྐྱེ་བོ་རྣམས་ནི་རྫུ་འཕྲུལ་ལ་མྱུར་དུ་སེམས་གཏོད་པ་ཡིན་པས། ཤིང་རྩ་ནས་བཅད་པ་བཞིན་དུ་རྐང་པ་གཉིས་ལ</line5>
<line6>གཏུགས་ཏེ། སྨོན་ལམ་གདབ་པར་བརྩམས་པ། བདག་ཅག་གིས་ཡོན་གནས་དམ་པ་འདི་ལྟ་བུ་ལ་བྱ་བ་བྱས་པའི་དགེ་བའི་རྩ་བ་འདིས་བདག་ཅག་ཕྱུག་ཅིང་ནོར་མང་ལ་ལོངས་སྤྱོད་ཆེ་བའི་གིས་སུ་སྐྱེ་ཞིང་།</line6>
<line7>བདག་ཅག་གི་ཁྱིམ་དུ་ལྷ་དང་མིའི་གཡང་འབབ་པར་གྱུར་ཅིག །འདི་ལྟ་བུའི་ཆོས་རྣམས་ཀྱང་ཐོབ་ནས། འདི་བས་ཁྱད་པར་དུ་འཕགས་པའི་སྟོན་པ་མཉེས་པར་བྱེད་ཀྱི། མི་མཉེས་པར་བྱེད་པར་ས་གྱུར་ཅིག</line7>

<err></err>
</list>