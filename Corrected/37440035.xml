<list>

<line1>༄༅། །གིས་བསྒྲིབས་ཤིང་ཀུན་བསྒྲིབས་ནས། །ཐེ་ཚོམ་ཀུན་ནས་ལངས་པའི་སེམས་ཅན་དག །ཐེ་ཚོམ་རབ་ཏུ་བསལ་བར་འགྱུར་བ་དང་། །ཆོས་རྣམས་བསྟན་ཕྱིར</line1>
<line2>ང་ནི་རབ་ཏུ་བྱུང་། །སེམས་ཅན་འདི་དག་ཕན་ཚུན་མི་མཐུན་ཏེ། །གླགས་དང་སྐབས་ཚོལ་གནོད་པའི་ཉེས་པ་ཅན། །འགྲས་པ་དག་ནི་བསྡུམས་ནི་བྱ་བ་དང་། །འགྲོ་ལ་ཕན་འདོད་ཕྱིར་ནི་ང་རབ་བྱུང་། ། </line2>
<line3>པ་དང་མ་དང་སྡུག་པའི་མཆོག་རྣམས་ལ། ། ང་རྒྱལ་དབང་གིས་མི་གུས་སེམས་ཅན་དག །ང་རྒྱལ་རྒྱལ་མཚན་རབ་ཏུ་བསྙལ་བའི་ཕྱིར། །ཁྱིམ་བདག་དེ་ཕྱིར་ང་ནི་རབ་ཏུ་བྱུང་། ། ཆགས</line3>
<line4>པ་ཡིས་ནི་བསྒྲིབས་པའི་སེམས་ཅན་རྣམས། །རྫས་ཕྱིར་ལྷུང་བར་བྱེད་པ་མཐང་བ་དང་། །ནོར་བདུན་རྒྱ་ཆེར་རབ་ཏུ་སྙེད་གྱུར་ཏེ། །དེས་ནི་སེམས་ཅན་དབུལ་བ་མེད་པར་བྱ། ། སེམས</line4>
<line5>ཅན་འདི་དག་ཕན་ཚུན་གསོད་བྱེད་ཅིང་། ། ལུས་ནི་གདོན་མི་ཟ་བར་དོར་དགོས་ཀྱང་། ། བྱིས་པ་དོན་མེད་བདག་ལུས་གསོ་མཐོང་ནས། །སྲིད་པ་གསུམ་ལས་ང་ནི་རྣམ་པར་ལོག། ཇི་ལྟར་ཁྱོད་ནི</line5>
<line6>དོན་མི་ཤེས་པ་བཞིན། །དེ་འདྲ་བས་ནི་འཇིག་རྟེན་གསུམ་པོ་གང་། །འཇིག་རྟེན་དག་ལ་དོན་རྣམ་ས་བསྟན་པའི་ཕྱིར། ། ཕན་པར་འདོད་པས་ང་ནི་རབ་ཏུ་བྱུང་། ། སེམས་ཅན་དམྱལ་བར</line6>
<line7>ལྟུང་བའི་སེམས་ཅན་དག །མི་བཟད་རྣམ་པ་སྣ་ཚོགས་མཐའ་ཡས་ཀྱི། །སྡུག་བསྔལ་དྲག་པོར་བྱེད་པར་མཐོང་བས་ན། །དེ་དག་ཐར་པར་བྱ་ཕྱིར་ང་རབ་བྱུང་། ། གཅིག་ལ་གཅིག་ནི་གནོད་བྱེད</line7>

<err></err>
</list>