<list>

<line1>༄༅། །དང་ལྡན་ཞིང་འོད་དཔག་ཚད་བརྒྱ་པ་ཡོད་ལ། བྱང་ཆུབ་ཀྱི་མཐར་ཐུག་གི་བར་དུ་རྣམ་པར་མི་ལྟུང་བའི་ཆོས་ཅན་ཡིན་ནོ། །བྱང་ཆུབ་སེམས་དཔའ་དེ་དག་ཐམས་ཅད་ནི་བྱམས</line1>
<line2>བའི་སེམས་དང་ལྡན་པ་དང་། སྣུམ་པའི་སེམས་དང་ལྡན་པ་དང་། རྙོག་པ་མེད་པའི་སེམས་དང་ལྡན་པ་དང་། དུལ་བའི་སེམས་དང་ལྡན་པ་དང་། སྤྲོ་རིང་བའི་སེམས་དང་ལྡན་པ་དང་།</line2>
<line3>མཉམ་པར་གཞག་པའི་སེམས་དང་ལྡན་པ་དང་། རབ་ཏུ་དང་བའི་སེམས་དང་ལྡན་པ་དང་། ཁོང་ཁྲོ་བ་མེད་པའི་སེམས་དང་ལྡན་པ་དང་། དག་པའི་སེམས་དང་ལྡན་པ་དང་། དགེ་བའི</line3>
<line4>སེམས་དང་ལྡན་པ་དང་། ཆོས་ལ་དགའ་བའི་སེམས་དང་ལྡན་པ་དང་། སེམས་ཅན་ཐམས་ཅད་ཀྱི་ཉོན་མོངས་པ་རབ་ཏུ་ཞི་བར་བྱེད་པའི་སེམས་དང་ལྡན་པ་དང་། ས་དང་མཚུངས་པའི་སེམས</line4>
<line5>དང་ལྡན་པ་དང་། འཇིག་རྟེན་པའི་གཏམ་ལ་མངོན་པར་མི་དགའ་བའི་སེམས་དང་ལྡན་པ་དང་། འཇིག་རྟེན་ལས་འདས་པའི་གཏམ་ལ་མངོན་པར་དགའ་བའི་སེམས་དང་ལྡན་པ་དང་། དགེ་བའི</line5>
<line6>ཆོས་ཐམས་ཅད་ཡོངས་སུ་ཚོལ་བའི་སེམས་དང་ལྡན་པ་དང་། ཕུང་པོ་མེད་པ་ལ་རྟག་ཏུ་རབ་ཏུ་བརྩོན་པའི་སེམས་དང་ལྡན་པ་དང་། ན་བ་དང་། རྒ་བ་དང་། འཆི་བ་རབ་ཏུ་ཞི་བར་བྱེད་པའི</line6>
<line7>སེམས་དང་ལྡན་པ་དང་། ཉོན་མོངས་པ་ཐམས་ཅད་སྲེག་པར་བྱེད་པའི་སེམས་དང་ལྡན་པ་དང་། ཀུན་ཏུ་སྦྱོར་བ་ཐམས་ཅད་རབ་ཏུ་ཞི་བར་བྱེད་པའི་སེམས་དང་ལྡན་པ་དང་། ཆོས་ཐམས་ཅད་ལ</line7>

<err></err>
</list>