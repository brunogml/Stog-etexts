<list>

<line1>རྟེན་གནས་པ་ཡོངས་སུ་འཁྲི་བ་བཅུ་པོ་དེ་དག་གིས་ཡོངས་སུ་དཀྲིས་པར་མཐོང་ནས་དད་པས་ཁྱིམ་ནས་ཁྱིམ་མེད་པར་རབ་ཏུ་བྱུང་ངོ་། །དེ་ནས་བཅོམ་ལྡན་འདས་ཀྱིས་དོན་འདི་ཉིད</line1>
<line2>རྒྱ་ཆེར་བསྟན་པའི་ཕྱིར། དེའི་ཚེ་ཚིགས་སུ་བཅད་པ་འདི་དག་གསུངས་སོ། །རྒབས་སྐྱེས་བུ་རྣམས་ཀྱི་གཞོན་པ་འཇོམས། །གཟུགས་ཀྱང་རྣམ་པར་འཇིག་ཅིང་གཟུགས་ངན་བྱེད། །དྲན</line2>
<line3>དང་བློ་དང་དགའ་བ་མེད་པར་བྱེད། །འགྲོ་བ་རྣམས་ནི་འཆི་བའི་སྒོ་མོར་ཁྲིད། །ནད་ནི་སྟོབས་དང་དྲག་ཤུལ་རབ་ཏུ་འཇོམས། །མཐུ་དང་ཕ་རོལ་གནོན་པ་ཐམས་ཅད་འཕྲོག །དབང་པོའི་གྲོང་</line3>
<line4>རྣམས་མཐའ་དག་འཇོམས་པའ་བྱེད། །མགོན་མེད་ཤིན་ཏུ་རྟུལ་བ་ཞན་པར་འགྱུར། །འཆི་བ་སྲིན་མོ་ལྟ་བུར་མི་བཟད་དེ། །རྟག་ཏུ་སྐྱེ་དགུ་རྣམས་ཀྱི་ཕྱི་བཞིན་འབྲང་། །སྟོབས་ཀྱིས་རབ་ཏུ་</line4>
<line5>མནན་ནས་འགྲོ་བ་ཡི། །འཕངས་པའི་ཚེ་ནི་མ་ལུས་ཟད་པར་འགྱུར། །རྒ་བ་དང་ནི་འཆི་བས་སྐྱོ་གྱུར་ཏེ། །འཇིག་རྟེན་དག་ནི་ནད་ཀྱིས་གཙེས་རིག་ནས། །མི་རྒ་མི་འཆི་ཞི་ཞིང་བདེ་བ་ཡི། །ཆོས་རྣམས་ཚོལ་</line5>
<line6>ཕྱིར་ང་ནི་རབ་ཏུ་བྱུང་། །མེ་གསུམ་གྱིས་ནི་འཇིག་རྟེན་རབ་ཚིག་པ། །འགྲོ་བ་དག་ལ་སྐྱབས་གཞན་མ་མཐོང་ནས། །ང་ནི་སྐྱབས་དང་དཔུང་གཉེན་གྱུར་བྱས་ཏེ། །བདུད་རྩི་ཆར་ཕབ་མེ་རྣམས་ཞི་བར་བྱ། །</line6>
<line7>སྐྱེ་དགུ་དག་ནི་ལམ་རྣམས་རབ་སྟོར་ཅིང་། །མིག་མེད་ལྡོངས་པ་རྨོངས་པར་གྱུར་པར་མཐོང་། །ང་ནི་འཇིག་རྟེན་དག་ལ་མིག་སྦྱིན་ཞིང་། །ལམ་རྣམས་བསྟན་ཕྱིར་ང་ནི་རབ་ཏུ་བྱུང་། །སྒྲིབ་པ་དག</line7>

<err>1</err>
</list>