<list>

<line1>༄༅། མྱགས་པའི་དྲི་མི་ཞིམ་བས། སེམས་ཙེ་གཅིག་པ་ཉིད་མ་ཐོབ་ནས། བཅོམ་ལྡན་འདས་ཀྱིས་དགོངས་པ། དགེ་སློང་སྨྲ་འདོད་ཀྱི་སེང་གེ་ནི། སྲིད་པ་ཐ་མ་པ་ཡིན་ན། ཅིའི་ཕྱིར་བདེན་པ</line1>
<line2>ས་མཐོང་སྙམ་དུ་དགོངས་ན། ལུས་རུལ་པའི་དྲི་མི་ཞིམ་པ་ལས་གྱུར་པར་གཟིགས་སོ། །དེ་ནས་བཅོམ་ལྡན་འདས་ཀྱིས་ཚེ་དང་ལྡན་པ་ཀུན་དགའ་བོ་ལ་བཀའ་སྩལ་པ། ཀུན་དགའ་བོ་སོང་ལ། དགེ་སློང་སྨྲས་འདོད</line2>
<line3>ཀྱི་སེང་གེའི་གཙུག་ལག་ཁང་དྲི་དང་། མེ་ཏོག་གི་འཕྲེང་དང་། བདུག་པ་དང་། ཕྱེ་མ་རྣམས་ཀྱིས་གཏོར་ལ། གནས་མལ་ལ་ཡང་བདུག་པས་བདུག་ཅིང་། མེ་ཏོག་དྲི་ཞིམ་བོས་བརྒྱན་པའི་མེ་ཏོག་གི</line3>
<line4>གདུགས་རེས་ཤིག །བཙུན་པ་བཀའ་བཞིན་འཚལ་ཞེས་། ཚེ་དང་ལྡན་པ་ཀུན་དགའ་བོས་བཅོམ་ལྡན་འདས་ཀྱི་ལྟར་མཉན་ཏོ། །ཇི་ཙམ་ན་དེ་བསོད་སྙོམས་ལ་སོང་བ་དེའི་བར་དུ། དེའི་གཙུག་ལག་ཁང་དུ</line4>
<line5>སོང་ནས། བཅོམ་ལྡན་འདས་ཀྱིས་བཀའ་སྩལ་པ་དེ་བཞིན་ཐམས་ཅད་བྱས་སོ། །དེ་ནས་ཚེ་དང་ལྡན་པ་སྨྲ་འདོད་ཀྱི་སེང་གེ་བསོད་སྙོམས་ལ་བརྒྱུས་ནས། གཙུག་ལག་ཁང་དུ་འོངས་པ་དང་། ལྷའི་འབྱོར</line5>
<line6>པ་མཐོང་ནས། དེ་ནས་དགའ་བའི་ཡིད་ཀྱིས་བསོད་སྙོམས་ལ་ལོངས་སྤྱད་དེ་།ཟས་ཀྱི་བྱ་བ་བྱས་ནས། གཙུག་ལག་ཁང་གི་ཕྱི་རོལ་དུ་རྐང་པ་གཉིས་བཀྲུས་ཏེ། གཙུག་ལག་ཁང་དུ་ཞུགས་ནས། སྐྱིལ</line6>
<line7>མོ་ཀྲུང་བཅས་ཏེ། ལུས་དྲང་པོར་བསྲང་ནས། དྲན་པ་མངོན་དུ་ཕྱོགས་པར་བཞག་སྟེ་འདུག་པ་དང་། དྲི་ཞིམ་པོ་མནམ་ནས་དེའི་སེམས་མཉམ་པར་གཞག་པར་སཀྱེས་སོ། །དེ་ནས་དེས་ཉོན་མོངས་པ་ཐམས</line7>

<err>1</err>
</list>