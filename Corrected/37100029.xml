<list>

<line1>༄༅།ཀྱི་ཁྲིམས་བཅས་པ་ལས་འདས་པར་བྱས་སོ། །ཁ་ཅིག་དག་གིས་སྨྲས་པ། ཅི་སྟེ་འདས་པར་བྱེད། གདོན་མི་ཟ་བར་དེས་ཁྲིམས་བཅས་པ་མ་ཐོས་སོ། །འོན་ཀྱང་བདག་ཅག་པས་དེ་ནི</line1>
<line2>སྐྱེས་བུ་དམ་པ་ཡིན་པས། གདུགས་ཚོད་གསོལ་དུ་ཆུག །བདག་ཅག་གིས་ནི་གནས་གདུགས་ཚོད་གསོལ་ལོ། །དེ་ནས་ཚེ་དང་ལྡན་པ་ཀུན་དགའ་བོ་ནང་པར་སྔར་ལངས་ཏེ། ལྷུང་བཟེད་དང་། ཆོས་གོས</line2>
<line3>ཐོགས་ནས། ཁྱིམ་བདག་ནོར་ཅན་གྱི་ཁྱིམ་གང་ན་བ་དེར་སོང་སྟེ་ཕྱིན་ནས། ཤར་སྒོ་ནས་ཞུགས་པ་དང་། ཇི་ཙམ་ན་གདན་མ་བཤམས་ཤིང་། ཞལ་ཟས་རྣམས་སྟ་གོན་མ་བྱས་པ་མཐོང་ནས། དེ</line3>
<line4>ནས་ཁྱིམ་བདག་ནོར་ཅན་ལ་འདི་སྐད་ཅེས་སྨྲས་སོ། །ཁྱིམ་བདག་ཁྱོད་ཀྱིས་སངས་རྒྱས་ལ་སོགས་པ་དགེ་སློང་གི་དགེ་འདུན་རྣམས་སྤྱན་དྲངས་ནས་སྙིང་ལས་ཆུང་ངུས་གནས་སམ། དེས་སྨྲས་པ།</line4>
<line5>འཕགས་པ་ཀུན་དགའ་བོ་ཅི་སྟེ་དེ་སྐད་གསུང་། ཁྱིམ་བདག་གདན་མ་བཤམས་ཤིང་ཞལ་ཟས་རྣམས་སྟ་གོན་མ་བྱས་པ་མཐོང་ངོ་། །འཕགས་པ་ཁྱོད་ཆབ་སྒོ་གང་ནས་ཞུགས། ཁྱིམ་བདག་ཤར་ནས</line5>
<line6>སོ། འཕགས་པ་ལྷོ་ནས་ཞུགས་ཤིག །དེ་ཞུགས་པ་ལས། ཇི་ཙམ་ན་ལྷའི་གདན་བཤམས་ཤིང་། ལྷའི་ཞལ་ཟས་རྣམས་སྟ་གོན་བྱས་པ་ཡང་མཐོང་ངོ་། །མཐོང་ནས་ཀྱང་ཤིན་ཏུ་ངོ་མཚར་སྐྱེས</line6>
<line7>བར་གྱུར་ཏོ། །དེ་ནས་ཁྱིམ་བདག་ནོར་ཅན་གྱི་སྤྱན་འདྲེན་གྱིས། བཅོམ་ལྡན་འདས་ལ་དུས་ཚོད་གསོལ་པ། བཙུན་པ་གདུགས་ཚོད་བཤམས་ལགས་ཤིང་མཆིས་ན། བཅོམ་ལྡན་འདས་ད་དེའི</line7>

<err></err>
</list>