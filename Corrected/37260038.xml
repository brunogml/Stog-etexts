<list>

<line1>སེམས་དཔའ་སེམས་དཔའ་ཆེན་པོ་རྣམས་ཀྱི་ཕ་རོལ་ཏུ་ཕྱིན་པ་འདི་ཚད་མེད་པ་སྟེ། དེ་ཅིའི་ཕྱིར་ཞེ་ན། ཀོའུ་ཤི་ཀ་དེ་ནི་འདི་ལྟར་མིག་གི་ཚད་ནི་དམིགས་སུ་མེད་དོ། །ཀོའུ་ཤི་ཀ་འདི་ལྟ་སྟེ། དཔེར་ན་ནམ</line1>
<line2>མཁའི་ཚད་ནི་དམིགས་སུ་མེད་དོ། །ཀོའུ་ཤི་ཀ་དེ་བཞིན་དུ་མིག་གི་ཚད་ཀྱང་དམིགས་སུ་མེད་དེ། ནམ་མཁའ་ཚད་མེད་པའི་ཕྱིར། མིག་ཚད་མེད་དོ། ། མིག་ཚད་མེད་པའི་ཕྱིར། ཤེས་རབ་ཀྱི་ཕ་རོལ་ཏུ</line2>
<line3>ཕྱིན་པ་ཚད་མེད་དོ། །ཀོའུ་ཤི་ཀ་རྣ་བ་ཚད་མེད་པའི་ཕྱིར། བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱི་ཕ་རོལ་ཏུ་ཕྱིན་པ་འདི་ཚད་མེད་པ་སྟེ། དེ་ཅིའི་ཕྱིར་ཞེ་ན། ཀོའུ་ཤི་ཀ་དེ་ནི་འདི་ལྟར་རྣ</line3>
<line4>བའི་ཚེད་ནི་དམིགས་སུ་མེད་དོ། །ཀོའུ་ཤི་ཀ་འདི་ལྟ་སྟེ། དཔེར་ན་ནམ་མཁའ་ཚད་ནི་དམིགས་སུ་མེད་དོ། །ཀོའུ་ཤི་ཀ་དེ་བཞིན་དུ་རྣ་བའི་ཚད་ཀྱང་དམིགས་སུ་མེད་དེ། ནམ་མཁའ་ཚད་མེད་པའི་ཕྱིར། </line4>
<line5>རྣ་བ་ཚད་མེད་དོ། །རྣ་བ་ཚད་མེད་པའི་ཕྱིར། ཤེས་རབ་ཀྱི་ཕ་རོལ་ཏུ་ཕྱིན་པ་ཚད་མེད་དོ། །ཀོའུ་ཤི་ཀ་སྣ་ཚད་མེད་པའི་ཕྱིར། བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱི་ཕ་རོལ་ཏུ་ཕྱིན་པ་འདི</line5>
<line6>ཚད་མེད་པ་སྟེ། དེ་ཅིའི་ཕྱིར་ཞེ་ན། ཀོའུ་ཤི་ཀ་དེ་ནི་འདི་ལྟར་སྣའི་ཚད་ནི་དམིགས་སུ་མེད་དོ། ། ཀོའུ་ཤི་ཀ་འདི་ལྟ་སྟེ། དཔེར་ན་ནམ་མཁའི་ཚད་ནི་དམིགས་སུ་མེད་དོ། །ཀོའུ་ཤི་ཀ་དེ་བཞིན་དུ་སྣའི</line6>
<line7>ཚད་ཀྱང་དམིགས་སུ་མེད་དེ། ནམ་མཁའ་ཚད་མེད་པའི་ཕྱིར། སྣ་ཚད་མེད་དོ། སྣ་ཚད་མེད་པའི་ཕྱིར། ཤེས་རབ་ཀྱི་ཕ་རོལ་ཏུ་ཕྱིན་པ་ཚད་མེད་དོ། །ཀོའུ་ཤི་ཀ་ལྕེ་ཚད་མེད་པའི་ཕྱིར།བྱང་ཆུབ</line7>

<err></err>
</list>