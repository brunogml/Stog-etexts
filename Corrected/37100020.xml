<list>

<line1>ལྡན་འདས་ཅང་མི་གསུང་བས་གནང་བར་རིག་ནས། བཅོམ་ལྡན་འདས་ཀྱི་ཞབས་གཉིས་ལ་མགོ་བོས་ཕྱག་བྱས་ཏེ། བཅོམ་ལྡན་འདས་ཀྱི་སྤྱན་སྔ་ནས་དོང་ངོ་། །དེ་ནས་ཡི་དྭགས་རུས་གོང་སྦྲེལ་བ་བསྒྲེང་བ་ལྟ་བུ།</line1>
<line2>རང་གི་སྐྲག་ཡོག་པ་ལྟོ་རི་ཙམ། ཁ་ཁབ་ཀྱི་མིག་ཅེམ། འབར་རབཏུ་འབར། ཀུན་ཏུ་རབ་ཏུ་འབར་ཏེ། མེ་ལྕེ་གཅིག་ཏུ་གྱུར་པ་ལྔ་བརྒྱ་བཅོམ་ལྡན་འདས་གང་ན་བ་དེར་སོང་སྟེ་ལྷགས་པ་དང་། བཅོམ་ལྡན་འདས་ལ་ཀུན་ནས་ཡོངས་སུ</line2>
<line3>བསྐོར་ཏེ། འདུག་ནས་འདི་སྐད་ཅེས་གསོལ། བཅོམ་ལྡན་འདས་གྲོང་ཁྱེར་ཐིགས་པ་ཅན་གྱི་བྲམ་ཟེ་དང་། ཁྱིམ་བདག་འདི་དག་ནི་བདག་ཅག་གི་ཉེ་དུར་གྱུར་པ་ལགས་ན། ཀྱེ་མ་བཅོམ་ལྡན་འདས་ཀྱིས་ཐུགས་བརྩེ</line3>
<line4>བ་ཉེ་བར་བཟུང་སྟེ། བདག་ཅག་ཁོ་ནའི་མིང་ནས་ཡོན་བསྔོ་བ་མཛད་དུ་གསོལ། བཅོམ་ལྡན་འདས་ཀྱིས་བཀའ་སྩལ་པ། ངས་དམ་ཞིག་བཅས་ཏེ། གལ་ཏེ་ཁྱེད་ཅག་ཆ་བྱད་འདི་ཉིད་ཀྱིས་ཡོན་སྔོ་བ་བྱེད་པའི་ཚེ་འོན་ན་ནི།</line4>
<line5>ཁྱེད་ཅག་གི་མིང་ནས་ཡོན་བསྔོ་བ་བྱ་འོ། །དེ་རྣམས་ཀྱིས་གསོལ་པ།བཅོམ་ལྡན་འདས་གཡར་ཚ་ལགས་ན།ཇི་ལྟར་མཆི་ལགས།དེ་ནས་བཅོམ་ལྡན་འདས་ཀྱིས།དེའི་ཚེ་ཚིགས་སུ་བཅས་བས་བཀའ་སྩལ་པ་</line5>
<line6>ངོ་ཚ་མེད་ལ་ངོ་ཚ་བྱེད། ངོ་ཚ་བ་ལ་ངོ་མི་ཚ། །འཇིགས་པ་མེད་ལ་འཇིགས་པར་ལྟ། །འཇིགས་པ་ལ་ནི་མི་འཇིགས་ལྟ། །ལོག་པའི་ལྟ་བ་བླངས་པས་ན། །སེམས་ཅན་རྣམས་ནི་ངན་འགྲོར་འགྲོ།། །ངོ་ཚ་བ་ལ་ངོ་ཚ</line6>
<line7>དང་།ངོ་ཚ་མེད་པ་ངོ་མི་ཚ། །མི་འཇིགས་པ་ལ་མི་འཇིགས་ལྟ་། །འཇིགས་པ་ལ་ནི་འཇིགས་ལྟ་བའི། །ཡང་དག་ལྟ་བ་བླངས་པ་ཡིས། །སེམས་ཅན་རྣམས་ནི་བདེ་འགྲོར་འགྲོ། །དེ་རྣམས་ཀྱིས་གསོལ་པ</line7>

<err></err>
</list>