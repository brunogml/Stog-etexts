<list>

<line1>༄༅། འགྲོ་བ་ཐམས་ཅད་འཚོ་བ་ཡིན། ། བྱམས་པ་རླན་ཡིན་སྙིང་རྗེ་རྩ་བ་དགའ་བ་སྡོང་པོ་བརྟན་པ་སྡོམ་པ་སྟེ། ། ཟེ་བ་ཡེ་ཤེས་དྲི་ནི་ཚུལ་ཁྲིམས་བཟང་པོ་ལོ་མ་མ་ཏོག་ཡོན</line1>
<line2>ཏན་ཅན། །སངས་རྒྱས་འོད་ཀྱིས་རབ་ཏུ་རྒྱས་བྱས་བློ་གྲོས་ལྡན་པ་སེམས་ཅན་དགར་བྱེད་པ། །དེ་དང་དེ་དག་པདྨོ་ལྟ་བུར་འདུས་བྱས་མ་གོས་འགྲོ་བ་རྣམས་ལ་སྣང་། ། ས་བོན་མོས་པས</line2>
<line3>གཞི་བསམ་པ་བྱམས་དང་སྙིང་རྗེ་དང་ནི་རྩ་བ་སྟེ། ། སྡོང་པོ་ཤེས་རབ་ཐབས་ནི་ཡལ་ག་ལྕུག་མ་དག་ནི་ཕ་རོལ་ཕྱིན་རབ་ལྔ། །བསམ་གཏན་ཤེས་རབ་མངོན་ཤེས་མེ་ཏོག་རྒྱས་ས་ཀུན་མཁྱེན</line3>
<line4>ཡེ་ཤེས་འབྲས་བུ་སྟེ། ། ཆོས་ཀྱི་ཤིང་མཆོག་རྫུ་འཕྲུལ་བྱ་འཁོད་དེ་དང་དེས་ནི་འཇིག་རྟེན་གསུམ་པ་ཁེབས། །རིམ་གྱིས་དཀར་ཡངས་ཡོངས་སུ་སྤེལ་བ་ལུས་ཡིན་བདེན་པ་རྣམས་ནི་རྐང་</line4>
<line5>པ་སྟེ། །དྲན་པ་མགྲིན་པ་སྦྱོད་མཆོག་ཤེས་རབ་མགོ་ཡིན་རལ་པ་རྣམ་པར་གྲོལ་བ་དགེ། སྟོང་པ་དོན་དམ་སུལ་དང་ཕུག་ཡིན་བྱམས་དང་སྙིང་རྗེ་དག་ནི་མིག་གཉིས་ཏེ། ། དེ་དག་སེང་</line5>
<line6>གེ་ལྟ་བུའ་བདག་མེད་སྒྲ་འབྱིན་བདུད་སྡེ་རབ་ཏུ་སྐྲག་པར་བྱེད། །འགྲོ་བ་མ་ལུས་རྣམས་ནི་འཁོར་བའི་འབྲོག་དགོན་ཉོན་མོངས་མི་བཟད་འཁྱམས་གྱུར་ཏེ། །བདུད་ཀྱི་བྱ་མ་རྟ་དང་རྐུན</line6>
<line7>པོར་བཅས་པས་ཟན་ཅིང་གཏི་མུག་མདོངས་གྱུར་པ། །ལམ་ན་རེ་བ་སྙེར་མི་མཁས་སེམས་ཅན་མཐོང་ནས་དེད་དཔོན་མཁས་པ་དེ་དག་ནི། །ལམ་གྱི་མཐར་ཁྲིད་འཇིགས་པ་མེད་པའི</line7>

<err></err>
</list>