<list>

<line1>༄༅། །བའི་ཁ་ལོ་སྒྱུར་བ། བླ་ན་མེད་པ། ལྷ་དང་མི་རྣམས་ཀྱི་སྟོན་པ་སངས་རྒྱས་བཅོམ་ལྡན་འདས་ཡིན་ཏེ། དེ་ཆོས་སྟོན་པ་ནི་ཚངས་པར་སྤྱོད་པ། ཐོག་མར་དགེ་བ། བར་དུ</line1>
<line2>དགེ་བ། ཐ་མར་དགེ་བ། དོན་བཟང་པོ། ཚིག་འབྲུ་བཟང་པོ། མ་འདྲེས་པ། ཡོངས་སུ་རྫོགས་པ། ཡོངས་སུ་དག་པ། ཡོངས་སུ་བྱང་བ་རབ་ཏུ་སྟོན་ཏོ་ཞེས། དགེ་སློང་གོའུ་ཏ་མ་དེའི</line2>
<line3>དགེ་བར་གྲགས་པའི་སྒྲ་ཚིགས་སུ་བཅད་པ་རྒྱ་ཆེན་པོ་དེ་ལྟ་བུའང་མངོན་པར་བྱུང་བ་ཁྱིམ་བདག་ཚོང་དཔོན་བཟང་སྐྱོང་གིས་ཐོས་ནས། དེ་འདི་སྙམ་དུ་སེམས་ཏེ། དེ་བཞིན་གཤེགས་པ་དགྲ</line3>
<line4>བཅོམ་པ་ཡང་དག་པར་རྫོགས་པའི་སངས་རྒྱས་དེ་ལྟ་བུ་དག་མཐོང་ན་ལེགས་པར་འགྱུར་གྱིས། བདག་དགེ་སློང་གོའུ་ཏ་མ་དེ་བལྟ་བའི་ཕྱིར་འགྲོའོ་སྙམ་མོ། དེ་ནས་ཁྱིམ</line4>
<line5>བདག་ཚོང་དཔོན་བཟང་སྐྱོང་ཁྱིམ་བདག་ལྔ་བརྒྱ་ཙམ་དང་ལྷན་ཅིག་ཏུ་བཅོམ་ལྡན་འདས་ལ་བལྟ་བའི་ཕྱིར། རྒྱལ་པོའི་ཁབ་ཀྱི་གྲོང་ཁྱེར་ཆེན་པོ་ནས་བྱུང་ངོ་། ། བཅོམ་ལྡན་འདས་ཀྱང་སྔ་དྲོའི་དུས་ཀྱི</line5>
<line6>ཚེ་ཤམ་ཐབས་བནབས། ཆོས་གོས་དང་ལྷུང་བཟེད་བསྣམས་ནས། དགེ་སློང་གི་དགེ་འདུན་གྱིས་བསྐོར་ཅིང་། དགེ་སློང་གི་དགེ་འདུན་གྱིས་མདུན་དུ་བདར་ཏེ། སྤྱོད་ལམ་མཛེས་པ་དང་། མངོན་དུ</line6>
<line7>གཤེགས་པ་དང་། ཕྱིར་ལྡོག་པ་མཛེས་པ་དང་།གཟིགས་པས་རྣམ་པར་གཟིགས་པ་མཛེས་པ་དང་། སྨྱང་བ་དང་བསྐུམ་པ་མཛེས་པ་དང་། ཆོས་གོས་སྣམ་སྦྱར་དང་། ན་བཟའ་དང་། ལྷུང་</line7>

<err>1</err>
</list>