<list>

<line1>༄༅། །ཤིན་ཏུ་སྦྱངས་པའི་ཡེ་ཤེས་དང་ལྡན་པ་དང་། ཐ་དད་པ་ཡང་དག་པར་ཤེས་པ་བཞིའི་སྒྲ་རྗེས་སུ་བསྒྲགས་པ་དང་། བདེན་པ་བཞིའི་ཚུལ་གྱིས་ཤིན་ཏུ་བརྟགས་པ་དང་</line1>
<line2>སངས་རྒྱས་ཀྱི་རྣམ་པར་ཐར་པ་བསྒྲིབས་པ་མེད་པའི་རྗེས་སུ་སོང་བ་དང་། སེམས་ཅན་ཐམས་ཅད་ཀྱི་སེམས་དགའ་བར་འགྱུར་བ་དང་། ཐོགས་པ་མེད་ཅིང་བལྟ་བར་དཀའ་ལ་ཡོ་བ་མེད་ཅིང་སྡུག་བསྔལ</line2>
<line3>གྱི་གསལ་ཤིང་འབྱིན་པ་དང་། སྔོན་གྱི་སྙིང་རྗེ་ཆེན་པའི་བྱིན་གྱིས་བརླབས་བ་དང་། འཇིག་རྟེན་གྱི་ཁམས་ཐམས་ཅད་དུ་གྲགས་པ་དང་། བསྐལ་བ་གྲངས་མེད་པར་ཆོས་སྟོན་པ་རྒྱུན་པ་འཆད་པ་དང་། </line3>
<line4>དབང་པོ་དང་། སྐབས་དང་། བྱབ་ཆུབ་ཀྱི་ཡན་ལག་དང་། བསམ་གཏན་དང་། རྣམ་པར་ཐར་པ་དང་། ཏིང་ངེ་འཛིན་དང་། སྙོམས་པར་འཇུག་པ་དང་། ལེགས་པར་སྤྱད་པས་བསྐོར་བའོ། །</line4>
<line5>ཀྱེ་རྒྱལ་བའི་སྲས་སྒོ་རྣམ་པ་བཅུ་པོ་དེ་དག་ལ་སོགས་པ་རྣམ་པ་ཚད་མེད་པར་དེ་བཤིན་གཤེགས་པ་ཆོས་ཀྱི་འཁོར་ལོ་བསྐོར་རོ། །ཀྱེ་རྒྱལ་བའི་སྲས་དེ་བཞིན་གཤེགས་པ་དགྲ་བཅོམ་པ་ཡང་དག་པར་</line5>
<line6>རྫོགས་པའི་སངས་རྒྱས་རྣམས་ཀྱི་ཆོས་ཀྱི་འཁོར་ལོ་དེ་ནི་སེམས་ཅན་གཞན་གྱི་སེམས་ཀྱི་རྒྱུད་ལ་ཆོས་དཀར་པོའི་རྣམ་པ་བཅུས་ཐོགས་པ་མེད་པ་དང་། མངོན་པ་མེད་པར་འབྱུང་བར་འགྱུར་ཏེ། བཅུ</line6>
<line7>གང་ཞེ་ན། །འདི་ལྟར་སྨོན་ལམ་ཐམས་ཅད་ཀྱི་སྟོབས་ཀྱི་ཤུགས་དང་། སྙིང་རྗེ་ཆེན་པའི་བྱིན་གྱི་རླབས་དང་། སེམས་ཅན་གྱི་ཁམས་ཐམས་ཅད་མི་གཏོང་བ་དང་། ཡེ་ཤེས་ཀྱི་རྣམ་པར་འཕྲུལ་པ</line7>

<err></err>
</list>