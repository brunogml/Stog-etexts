<list>

<line1>བསྔགས་འགྲོ་བ་ཀུན་ལ་སྟོན། །དེ་དང་ད་དག་རང་གི་ཡེ་ཤེས་ཡུལ་དང་ཐམས་ཅད་མཁྱེན་གྱི་སྤྱོད་ཡུལ་ཤེས། །དེ་དང་དེ་དག་ཚད་མེད་དཔུང་དང་འདྲ་བར་འགྲོ་བ་ཀུན་ན་ཐུབ་པ་མེད། ། དེ་དང་ཡེཤེས་མི</line1>
<line2>འཇིགས་བློ་གྲོས་འཆང་བ་ཐམས་ཅད་མཁྱེན་པའི་ཆོས་ཀྱང་ཤེས། །གང་ན་གང་དག་འགྲོ་བ་ཀུན་གྱི་གཟུགས་དང་མིང་རྣམས་ཇི་སྙེད་སྣང་ཡོད་པ། །ཀུན་ཏུ་གཟུགས་སྙོམས་གཟུགས་ཀྱི་རྗེས་སུ་སོང་</line2>
<line3>ཞིང་མིང་དབྱངས་རྗེས་སུ་སོང་བ་ཡིན། །གཟུགས་རྣམས་ཀུན་ལས་འདས་ཤིང་མིང་དང་རྣམ་པར་བྲལ་ཡང་བྱ་བ་ཐམས་ཅད་སྟོན། །དེ་དག་མཐུ་ནི་འགྲོ་བ་རྣམས་ཀྱིས་རྣམ་པ་ཀུན་ཏུ་བརྗོད་པར་མི་ནུས</line3>
<line4>སོ། །གང་དག་འདི་འདྲའི་ཡོན་ཏན་ཐོབ་ཅིང་དངོས་བྲལ་དངོས་པོ་མེད་པའི་ཆོས་གནས་ཤིང་། །ཡོད་དང་མེད་པའི་མདུད་པ་ཐམས་ཅད་བྲལ་བ་མཁས་པ་ཡེ་ཤེས་མངོན་སུམ་ཅན། །ཐམས་ཅད་ཞེས</line4>
<line5>ཀྱང་ཡེ་ཤེས་རྟེན་པ་མ་ཡིན་ཡེ་ཤེས་དེ་ལ་གནས་པ་མིན། །དེ་དག་སྤྱོད་ལ་འཇུག་པ་ཡིད་འོང་འཇིག་རྟེན་དགའ་བར་བྱེད་པ་བཤད་པར་བྱ། །ཆོས་ཀྱི་ཚུལ་ནི་སྒྱུ་མའི་རང་བཞིན་དངོས་པོ་དབེན་པ</line5>
<line6>ལྟ་བུར་རབ་རྟོགས་ནས། །མཁས་པ་སངས་རྒྱས་བྱིན་གྱི་རླབས་ཀྱིས་སྨོན་ལམ་ཐབས་དང་སྙིང་རྗེ་དག་ཀྱང་བྱེད། ། སྤྲུལ་པའི་ཡེ་ཤེས་སྒོ་དང་ལྡན་པས་ཁྱུ་མཆོག་བྱ་བ་སྣ་ཚོ་གས་རབ་སྟོན</line6>
<line7>པའི། །བྱང་ཆུབ་སེམས་དཔའ་མ་ནོར་ཡིད་ཅན་རྩེ་གཅིག་མཉམ་པ་མེད་པ་ལེགས་པར་གྲག །ལུས་གཅིག་ལ་ནི་མཐའ་ཡས་ལུས་དང་རྒྱ་ཆེན་ལུས་རྣམས་ཐ་དད་རབ་ཏུ་སྟོན། །སེམས་མེད</line7>

<err></err>
</list>