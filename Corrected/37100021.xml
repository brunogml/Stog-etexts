<list>

<line1>༄༅།བཅོམ་ལྡན་འདས་གལ་ཏེ་དེ་ལྟར་ན་མཆི་ལགས་སོ། །དེ་ནས་གྲོང་ཁྱེར་ཐིག་པ་ཅན་གྱི་བྲམ་ཟེ་དང་། ཁྱིམ་བདག་རྣམས་ཀྱིས། རེ་ཉིད་ཀྱི་ནུབ་མོ་ནས་གཙང་ཞིང་གསོད་པའི་བཟའ་བ་དང་། བཅའ</line1>
<line2>བ་དག་སྟ་གོན་བྱས་ནས་ཞེས་བྱ་བ་ནས། སྟན་ཆེས་དམའ་བ་ཞིག་བླངས་ཏེ་ཆོས་མཉན་པའི་ཕྱིར། བཅོམ་ལྡན་འདས་ཀྱི་སྤྱན་སྔར་འདུག་གོ་ཞེས་བྱ་བའི་བར་གོང་མ་བཞིན་དུའོ། །ཡི་དྭགས་ལྔ་བརྒྱ་བོ་དེ་དག་འོངས</line2>
<line3>པ་དང་། དེ་ནས་གྲོང་ཁྱེར་ཐིགས་པ་ཅན་གྱི་བྲམ་ཟེ་དང་། ཁྱིམ་བདག་རྣམས་ཀྱིས། ཡི་དྭགས་རྣམས་མཐོང་ནས་འབྲོས་པར་བརྩམ་པ་དང་། བཅོམ་ལྡན་འདས་ཀྱིས་བཀའ་སྩལ་པ། ཤེས་ལྡན་དག་ཅིའི</line3>
<line4>ཕྱིར་འབྲོས། དེ་རྣམས་ཀྱིས་གསོལ་པ། བཅོམ་ལྡན་འདས་ཡི་དྭགས་འོ་ན་དག་མཆི་ལགས་སོ། །བཅོམ་ལྡན་འདས་ཀྱིས་བཀའ་སྩལ་པ། ཚུར་ཤོག །འདི་དག་ནི་ཁྱེད་ཅག་གི་དུ་ཡིན་ནོ། །གལ་ཏེ</line4>
<line5>ཁྱེད་ཅག་གིས་གནང་ན། ངས་འདི་རྣམས་ཀྱི་གལ་ཏེ་ཁྱེད་ཅག་གིས་གནང་ན། ངས་འདི་རྣམས་ཀྱི་མིང་གིས་ཡོན་བསྔོའོ། །དེ་རྣམས་ཀྱིས་གསོལ་པ། བཅོམ་ལྡན་འདས་རུང་ལགས་སོ། །དེ་ནས་བཅོམ་ལྡན</line5>
<line6>འདས་ཀྱིས་ཡན་ལག་ལྔ་དང་ལྡན་པའི་གསུང་དབྱངས་ཀྱིས། དེ་རྣམས་ཀྱི་མིང་ནས་ཡོན་བསྔོ་བ་མཛད་དེ། སྦྱིན་པ་འདི་ཡིས་བསད་ནམས་གང་། །དེ་ནི་ཡི་དྭགས་རྗེས་འགྲོ་ཞིང་། །འདི་དག་ཡི་དྭགས་འཇིག་རྟེན་ནི།།</line6>
<line7>མི་བཟད་པ་ནས་མྱུར་ལྡང་ཤོག །དེ་ཡིས་གོས་དང་སྐོམ་དང་ཟས། །གནས་མལ་རྣམ་པ་སྣ་ཚོགས་པ། །དུས་ཀུན་ཏུ་ནི་མི་ཟད་པར། །དེ་རྣམས་ལ་ནི་གྲུབ་པར་ཤོག །དེ་ནས་བཅོམ་ལྡན་འདས་ཀྱིས་གྲོང་ཁྱེར་ཐིགྶ</line7>

<err></err>
</list>