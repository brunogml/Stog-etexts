<list>

<line1>༄༅། །ཡིད་མེད་སེམས་ཀྱི་ཡུལ་མེད་འོན་ཀྱང་འགྲོ་བ་ཀུན་ཏུ་དེ་དག་སྟོན། ། ཁྱུ་མཆོག་བརྗོད་པའི་ཕ་རོལ་ཕྱིན་པ་དེ་དག་དབྱངས་གཅིག་རྣམ་པར་རྗོད་བྱེད་ཀྱང་། །འགྲོ་བ་དག</line1>
<line2>གིས་སྒྲ་སྐད་ཇི་སྙེད་ཡོད་པ་དེ་དག་ཐམས་ཅད་རབ་ཏུ་བརྗོད། །ཉོན་མོངས་རྒྱུད་བྱུང་ལུས་དང་བྲལ་ཡང་སེམས་ཅན་རྣམས་ཀྱི་ལུས་ལ་དབང་སྒྱུར་ཏེ། །བརྗོད་དུ་མེད་པའི་ཚུལ་གྱིས་ཞི་བ་རྟོགས</line2>
<line3>ཤིང་སྒྲ་རྣམས་ཐམས་ཅད་རབ་ཏུ་སྟོན། །དེ་དག་སེམས་ཀྱི་རང་བཞིན་ཞི་ཞིང་འདི་གསལ་ནམ་མཁའ་མཚུངས་པར་ཡང་དག་ཤེས། །འགྲོ་བ་ཀུན་ལ་བྱ་བ་རྣམ་པ་སྣ་ཚོགས་སྒོ་ནས་འཇིག་རྟེན་སྣ</line3>
<line4>ཚོགས་སྟོན། །དེ་དག་ལུས་རྣམས་གང་ལའང་གནས་པ་མེད་དེ་ལུས་ཀྱང་དེ་དག་སྟོན་པ་བྱེད། །འགྲོ་བ་ཐམས་ཅད་ཀྱི་ནི་སྐྱེ་བ་དག་དང་རྒྱུ་མཐུ་གནས་པ་ཇི་སྙེད་པ། །ཐམས་ཅད་ཀུན་ཏུ་སྐྱེ་</line4>
<line5>བའི་ལུས་དང་ལྡན་ཡང་སྐྱེ་བ་དག་ལ་གནས་པ་མེད། །རང་གི་ལུས་ལ་མཁའ་འདྲ་དངོས་བྲལ་སེམས་ཅན་སེམས་ལ་སྣ་ཚོགས་རྣམ་པ་སྟེ། །མཁས་པ་ཀུན་ལ་དབང་སྒྱུར་དེ་དག་ལུས་ནི</line5>
<line6>མཐའ་ཡས་ཀུན་ཏུ་སྟོན་བྱེད་ཅིང་། །མེ་ཏོག་དྲི་དང་བྱུག་པ་ཕྱེ་མ་སིལ་སྙན་གདུགས་དང་བ་དན་རྒྱལ་མཚན་རྣམས། །ཐམས་ཅད་མཁྱེན་ལ་མཆོད་པས་རྐང་གཉིས་གཙོ་བོ་འཇིག་རྟེན་མཆོག</line6>
<line7>ལ་མཆོད་བྱེད་ཅིང་། །མཁས་པ་བསམ་པ་ཐག་པས་ལུས་ཀྱི་འདུད་བྱེད་མཆོད་པ་དམ་པ་ཀུན་ཏུ་སྟན། །མཁས་པ་དེ་དག་རྒྱལ་བ་ཞབས་ཀྱི་དྲུང་འཁོད་རྒྱལ་བ་ཐམས་ཅད་ཀྱི། །</line7>

<err>1</err>
</list>