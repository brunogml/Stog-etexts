<list>

<line1>༄༅། །འཕྲུལ་ཆེ། །བྱིན་ཆེན་དྲང་སྲོང་དེར་འོངས་པ། །བཀུར་སྟི་བྱེད་པ་ངས་མཐོང་ནས། །སྐྱོན་མེད་ལ་ནི་སྐུར་པ་བཏབ། །དྲང་སྲོང་འདི་ནི་འདོད་སྤྱོད་ཅེས། །ངས་ནི་བྲམ་ཟེའི་ཁྱེའུ་ལ</line1>
<line2>སྨྲས། །བྲམ་ཟེའི་ཁྱེའུ་རྣམས་ང་ཡི་ཚིག །ཐོས་ནས་རྗེས་སུ་ཡི་རང་ཞིང་། །དེ་ནས་བྲམ་ཟེའི་ཁྱེའུ་རྣམས་ཀྱིས། །ཁྱིམ་དང་ཁྱིམ་དུ་སློང་བ་ན། །དྲང་སྲོང་འདི་ནི་འདོད་སྤྱོད་ཅེས། །སྐྱེ་བོ་མང་པོ་དག་ལ་སྨྲས།</line2>
<line3>ལས་ཀྱི་རྣམ་པར་སྨིན་པ་དེས། །དགེ་སློང་ལྔ་བརྒྱ་དག་དང་ཡང་། །མཛེས་མ་ཁོ་ནའི་རྒྱུ་ལས་ནི། །སྐུར་པ་དག་ནི་ཐོབ་པར་གྱུར། །སངས་རྒྱས་ཐམས་ཅད་ཟིལ་གནོན་གྱི། །ཉན་ཐོས་གྱུར་པ་གནས་འཇོག</line3>
<line4>བུ། །དེ་ཚེ་དགེ་སྦྱོང་དེ་ལ་ནི། །ངས་ནི་མི་བདེན་སྐུར་པ་བཏབ། །སྡིག་པའི་ལས་དེ་བྱས་པས་ན། །མི་བཟང་ངན་འགྲོར་སོང་ནས་ནི། །སེམས་ཅན་དམྱལ་བ་རྣམས་སུ་སྐྱེས། །སྡུག་བསྔལ་ཚོར་བ་ཉམས་སུ</line4>
<line5>མྱོང་། །དེ་ནས་ལས་ཀྱི་ལྷག་མས་ནི། །ང་ལ་བྲམ་ཟེ་རྩ་མིས་འདིར། །སྐྱེ་བོའི་ཚོགས་ནི་འདུས་པ་ན། །ཡང་དག་མ་ཡིན་སྐུར་པ་བཏབ། །ནོར་གྱི་ཕྱིར་ནི་སྐྱོན་མེད་པར། །ངས་ནི་གཡས་ཁྱིམ་ནུ་བོ་ནི། །རི</line5>
<line6>ཡི་གསེབ་ཏུ་བཅུག་ནས་སུ། །ངས་ནི་རྡོ་བ་དག་གིས་བསྣུན། །ལས་ཀྱི་རྣམ་པར་སྨིན་པ་དེས། །དམྱལ་བ་དག་ཏུ་ཡུན་རིངས་འཕངས། །རབ་ཏུ་ཚ་དང་ཐིག་ནག་གི་།སྡུག་བསྔལ་ཚོར་བ་མྱོང་བར་གྱུར། །</line6>
<line7>དེ་ནས་ལས་ཀྱི་ལྷག་མས་ནི། །ལྷ་སྦྱིན་གྱིས་ནི་རྡོ་འཕངས་ཏེ། །ངའི་ཞབས་ཀྱི་མཐེ་བོ་ནི། །རྗེ་བའི་དུམ་བུས་རྨ་ཡང་ཕྱུང་། །རྒྱ་མཚོ་ཡི་ནི་གྲུ་བོ་ཆེས། །རྒྱ་མཚོ་ལ་ནི་འགྲོ་བ་ན། །གྲ་ན་འདུག་པའི་ཚོང་</line7>

<err></err>
</list>