<list>

<line1>༄༅། །པར་བྱེད་དོ། །རིགས་ཀྱི་བུ་འཇིག་རྟེན་གྱི་ཁམས་པདྨ་དེ་ན། བྱང་ཆུབ་ཀྱི་ཤིང་དབང་པོ་ཞེས་བྱ་བ་འཕང་དུ་ནི་དཔག་ཚད་སུམ་སྟོང་། རྒྱར་ནི་དཔག་ཚད་ལྔ་བརྒྱ། ཡལ</line1>
<line2>ག་དང་། ལོ་མ་དང་། འདབ་མ་དག་ནི་དཔག་ཚད་སྟོང་དུ་ལེགས་པར་གནས་པ་ཡོད་དོ། །བྱང་ཆུབ་ཀྱི་ཤིང་དེའི་དྲུང་ན། དངུལ་ལས་བྱས་པའི་པདྨ་སྡོང་བུའི་འཕང་དུ་ནི་དཔག་ཚད་ལྔ་བརྒྱ་ཡོད་ལ།</line2>
<line3>དེའི་འདབ་མ་ནི་གསེར་ལས་བྱས་པ་བྱེ་བ་ཕྲག་འབམ་ཡོད་དོ། །འཕང་དུ་ནི་དཔག་ཚད་ལྔ་ཡོད་དོ། །ཟེ་བ་ཐམས་ཅད་ལ་རིན་པོ་ཆེ་རྡོའི་སྙིང་པོ་ལས་བྱས་པའི་ཟེ་འབྲུ་དག་ཡོད་དོ། །ཟེ་བ་རྣམས་ནི</line3>
<line4>རིན་པོ་ཆེ་སྣ་བདུན་ལས་བྱས་པ་ཏེ་། ཕང་དུ་ནི་དཔག་ཚད་བཅུ། རྒྱར་ནི་དཔག་ཚད་བདུན་ཡོད་དོ། ། དེར་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་པདྨ་དམ</line4>
<line5>པ། བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་སོ། །སངས་རྒྱས་ཀྱི་གདན་པདྨ་དེའི་ཁོ་ར་ཁོར་ཡུག་ན་ཡང་པདྨ་དག་ཡོད་དེ། དེ་དག་ལ་བྱང་ཆུབ་སེམས</line5>
<line6>དཔའ་དག་འཁོད་པས། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་པདྨ་དམ་པའི་ཆོ་འཕྲུལ་དག་མཐོང་བར་གྱུར་ཏོ། །དེ་སྐད་ཅེས་བཀའ་སྩལ་པ་དང་། བཅོམ</line6>
<line7>ལྡན་འདས་ལ་བྱང་ཆུབ་སེམས་དཔའ་རིན་པོ་ཆེ་རྣམ་པར་སྣང་བྱེད་ཀྱིས་འདི་སྐད་ཅེས་གསོལ་ཏོ། །བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་པདྨ</line7>

<err></err>
</list>