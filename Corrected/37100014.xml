<list>

<line1>རྣམས་ཀྱི་གནས། །མ་དྲོས་པ་ཡི་མཚོ་ཆེན་དུ། །ཐམས་ཅད་བྱ་བ་བྱས་པ་ཡི། །ཉན་ཐོས་རྣམས་ཀྱིས་མདུན་བྱས་ཏེ། །ལྔ་བརྒྱ་དང་ཐབས་གཅིག་ཏུ། །རྫུ་འཕྲུལ་གྱིས་ནས་འཚལ་ལས</line1>
<line2>གཤེགས། །ཆུ་བོ་དེ་ཡི་འགྲམ་དག་ཏུ། །སྨྲ་བའི་མཆོག་ནི་བཞུགས་ནས་ནི། །རྗེས་སུ་བརྩེ་བ་ཐུགས་རྗེ་ཅན། །ལུས་ཅན་ཀུན་ལ་ཕན་མཛད་པས། །འཚལ་གཟིགས་ནས་དགེ་སློང་ལ། །</line2>
<line3>འདི་སྐད་ཅེས་ནི་བཀའ་སྩལ་ཏོ། །ངས་ནི་སྡིག་པ་གང་བྱས་དང་། །ང་ཡི་ཚིག་འདི་མཉན་པར་གྱིས། །ངས་ནི་སྔོན་གྱི་ཚོ་རབས་སུ་། །གཡོན་ཅན་པདྨའི་རྩ་ལག་གྱུར། །རང་སངས་རྒྱས་དེ་ལེ&#xf42;&#xfb6;</line3>
<line4>སྨོན་ཏེ། །སྐྱོན་མེད་ལ་ནི་སྐུར་པ་བཏབ། །སྐྱེ་བོའི་ཚོགས་ཆེན་ལྷགས་ནས་སུ། །ཐུབ་པ་ཆོས་ཀྱི་ཡོན་ཏན་དགའ། །བཅིང་བ་དམ་པོས་དེ་བཅིངས་ནས། །གྲོང་ཁྱེར་ནས་ནི་ཕྱུང་བ་དང་། །</line4>
<line5>དགེ་སྦྱོང་བཅིང་བས་དམ་བཅིངས་ནས་། །སྡུག་བསྔལ་གྱུར་ཏེ་ང་ཡིས་མཐོང་། །དེ་ལ་སྙིང་རྗེ་བསྐྱེད་ནས་ཀྱང་། །པ་ཉིད་ཀྱིས་དྲི་ཐར་པར་བྱས་། །ལས་ཀྱི་རྣམ་པར་སྨིན་པ་དེས་། །དམྱལ་བ་རྣམས</line5>
<line6>སུ་ཡུན་རིངས་འཕངས། །སླར་ཡང་མིར་ནི་འོངས་པ་ན།ངས་ནི་སྐུར་པ་ཐོབ་པར་གྱུར། །དེ་ནས་ལས་ཀྱི་ལྷག་མས་ཀྱང་། །ང་ཡི་ཡང་སྲིད་ཐ་མ་ལ། །མུ་སྟེགས་རྣམས་ཀྱིས་མཛེས་མའི་ཕྱིར།</line6>
<line7>ཡང་དག་མ་ཡིན་སྐུར་པ་བཏབ། །ང་སྔོན་བྲམ་ཟེར་གྱུར་པ་ན། །གསང་ཚིག་འཛིག་ཅིང་མང་ཐོས་པ། །བྲམ་ཟེ་ལྔ་བརྒྱ་རྣམས་ལ་ནི། །ཚལ་ན་གསང་ཚིག་བརྗོད་པའི་ཚེ། །མངོན་ཤེས་ལྔ་ལྡན་རྫུ་</line7>

<err></err>
</list>