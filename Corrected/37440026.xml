<list>

<line1>བའི་རྒྱུར་ལྟ་བར་གྱུར་པ་ལྟ་བ་ངན་པ་ཐིབས་པོ་དང་། ལོག་པར་ལྟ་བར་གྱུར་པ་ལྟ་བ་ངན་པ་ཐིབས་པོ་དང་བཅུའོ། ། ཁྱིམ་བདག་ལྟ་བར་གྱུར་པ་ལྟ་བ་ངན་པ་ཐིབས་པོ་ནི་དེ་དག་ཡིན་ཏེ། ལྟ་བ་ཐམས་ཅད</line1>
<line2>གཞིག་པའི་ཕྱིར། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཐོབ་པར་བྱའོ་ཞེས་དད་པས་ཁྱིམ་ནས་ཁྱིམ་མེད་པར་རབ་ཏུ་བྱུང་ངོ་། ། དེ་ནས་བཅོམ་ལྡན་འདས་ཀྱིས</line2>
<line3>དོན་འདི་ཉིད་རྒྱ་ཆེར་བསྟན་པའི་ཕྱིར། དེའི་ཚེ་ཚིགས་སུ་བཅད་པ་འདི་དག་གསུངས་སོ། ། བྱིས་པ་སོ་སོའི་སྐྱེ་བོ་ཀུན། །བདག་ཏུ་ལྟ་དང་སེམས་ཅན་ལྟ། ། སྲོག་ཏུ་ལྟ་བ་རྣམས་ཀྱི་ཡང་། །</line3>
<line4>ལྟ་བ་ཐིབས་པོས་རབ་ཏུ་གཡོགས། །རྟག་དང་ཆད་པར་ལྟ་བ་དང་། །བྱ་མེད་ལྟ་ལ་གནས་པ་དག། ཡང་དག་ལྟ་བར་དགོད་དོ་ཞེས། །དེ་ཕྱིར་ང་ནི་རབ་ཏུ་བྱུང་། ། ཀྱེ་མའོ</line4>
<line5>ཁྱིམ་བདག་འཇིག་རྟེན་གནས་པ་འདི་ནི་ཟུག་རྔུ་ཆེན་པོ་བཅུས་བསྐལ་པ་གྲངས་མེད་པ་བྱེ་བ་ཁྲག་ཁྲིག་བརྒྱ་སྟོང་དུ་ཟུག་རྔུས་ཟུག་པར་མཐོང་སྟེ། བདུ་གང་ཞེ་ན། འདི་ལྟ་སྟེ། སྲེད་པའི་ཟུག་རྔུ</line5>
<line6>དང་་།མ་རིག་པའི་ཟུག་རྔུ་དང་། འདོད་པའི་ཟུག་རྡུ་དང་། འདོད་ཆགས་ཀྱི་ཟུག་རྔ་དང་། ཞེ་སྡང་གི་ཟུག་རྔུ་དང་། གཏི་མུག་གི་ཟུག་རྔུ་དང་། ང་རྒྱལ་གྱི་ཟུག་རྔུ་དང་། ལྟ་བའི་ཟུག་རྡུ་དང་།</line6>
<line7>འབྱུང་བའི་ཟུག་རྔུ་དང་། འཇིག་པའི་ཟུག་རྔ་དང་བཅུའོ། །ཁྱིམ་བདག་ཟུག་རྔུ་ཆེན་པོ་ནི་དེ་དག་ཡིན་ཏེ། ཟུག་རྔུ་ཐམས་ཅད་བསལ་བའི་ཕྱིར། བླ་ན་མེད་པ་ཡང་དག་པར་རྫོགས་པའི་བྱང་ཆུབ</line7>

<err>1</err>
</list>