<list>

<line1>༄༅། །ཡོངས་སུ་བཟུང་ནས་ཀྱང་ངེས་པས་རྟོགས་པའི་སྒོས་ཡོངས་སུ་སྦྱང་བ་དང་། སྨོན་ལམ་མངོན་པར་བསྒྲུབ་པ་ལ་བརྩོན་པར་བྱའོ། ། སྐྱེ་རྒྱལ་བའི་སྲས་དེ་ལྟར་བརྩོན</line1>
<line2>པའི་བྱང་ཆུབ་སེམས་དཔའ་རྣམས་ལ་ནི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་དཀོན་པ་མ་ཡིན་ནོ། །འཇིག་རྟེན་ལས་འདས་པའི་ཆོས་ཀྱི་སྒོའི་ལེའུ་ཆོས་ཐམས་ཅད་ཀྱི</line2>
<line3>སྒོར་ཡང་དག་པར་གཞོལ་བའི་ཆོས་ཀྱི་རྣམ་གྲངས་འདི་བསྟན་པའི་ཚེ། སངས་རྒྱས་ཀྱི་མཐུ་དང་། ། ཆོས་ཀྱི་རྣམ་གྲངས་འདིའི་ཆོས་ཉིད་ཐོབ་པས། ཕྱོགས་བཅུའི་འཇིག་རྟེན་གྱི་ཁམས་ཚད</line3>
<line4>མེད་གྲངས་མེད་པ་རྣམས་རབ་ཏུ་གཡོས་པར་གྱུར་ཏོ། ། འཇིག་རྟེན་གྱི་ཁམས་གཡོས་བར་གྱུར་པ་དེ་དག་ཐམས་ཅད་ཀྱང་སྣང་བ་ཆེན་པོས་རྒྱས་ཤིང་གསལ་བར་གྱུར་ཏོ། ། ཕྱགས་བཅུའི</line4>
<line5>སངས་རྒྱས་བཅོམ་ལྡན་འདས་ཀྱང་དགྱེས་པར་གྱུར་ཏེ། བྱང་ཆུབ་སེམས་དཔའ་ཀུན་ཏུ་བཟང་པོ་ལ་ཞལ་བསྟན་ནས་གསུང་བརྗོད་པ། ཀྱེ་རྒྱལ་བའི་བུ་ལེགས་སོ་ལེགས་སོ། །ཇི་ལྟར་ཁྱོད་ཀྱིས</line5>
<line6>བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ལ། འཇིག་རྟེན་ལས་འདས་པའི་ཆོས་ཀྱི་སྒོའི་ལེའུ། བྱང་ཆུབ་སེམས་དཔའི་སྤྱོད་པ་དང་ཡོན་ཏན་གྱི་འབྱུང་གནས། དོན་རྣམ་པར་གདོན</line6>
<line7>མི་ཟ་བའི་མེ་ཏོག །ཆོས་ཀྱི་སྒོ་ཐམས་ཅད་ལ་ཡང་དག་པར་གཞོལ་བ། ཡེ་ཤེས་ཀྱི་སྒོ་ལ་འཇུག་པ། འཇིག་རྟེན་གྱི་ལམ་ཐམས་ཅད་ལས་ཡང་དག་པར་འདས་པ། ཉན་ཐོས་དང་</line7>

<err>1</err>
</list>