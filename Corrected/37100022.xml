<list>

<line1>པ་ཅན་གྱི་བྲམ་ཟེ་དང་། ཁྱིམ་བདག་རྣམས་ལ་ཆོས་དང་ལྡན་པའི་གཏམ་གྱིས་ཡང་དག་པར་བསྟན། ཡང་དག་པར་འཛིན་དུ་བཅུག། ཡང་དག་པར་གཟེངས་བསྟོད། ཡང་དག་པར་རབ་ཏུ་དགའ་བར་མཛད་ནས།</line1>
<line2>གདན་ལས་བཞེངས་ཏེ་གཤེགས་སོ། །དེ་ནས་གྲོང་ཁྱེར་ཐིགས་པ་ཅན་གྱི་བྲམ་ཟེ་དང་། ཁྱིམ་བདག་རྣམས་རྟོག་ཁང་དུ་ལྷགས་ཤིང་ཚོགས་ནས། འདི་ལྟ་བུའི་སྐབས་ཀྱི་གཏམ་དག་གླེང་བར་བྱེད་དེ། ཀྱེ་དགེ</line2>
<line3>སྦྱོང་གོའུ་ཏ་མ་ནི་འདོད་ཞེན་ཆེ་ཞིང་། དེའི་ཉན་ཐོས་རྣམས་ཀྱང་འདོང་ཞེན་ཆེ་བ་ཡིན་ནོ། །ཁ་ཅིག་གིས་སྨྲས་པ། ཤེས་ལྡན་དག །དགེ་སྦྱོང་གོའུ་ཏ་མ་ནི་འདོད་ཞེན་ཆུང་ཞིང་། དེའི་ཉན་ཐོས་རྣམས་ཀྱང་</line3>
<line4>འདོད་ཞེན་ཆུང་སྟེ། མུ་སྟེགས་ཅན་རྣམས་ནི་དེ་ལྟ་མ་ཡིན་ནོ། །དེའི་ཚེ་བྲམ་ཟེ་སྨྲ་འདོད་ཀྱི་སེང་གེ་ཞེས་བྱ་བ་འཁོར་དེ་ཉིད་དུ་འདུས་ཤིང་འདུག་པར་གྱུར་ཏོ། །དེ་ནས་བྲམ་ཟེ་སྨྲ་འདོད་ཀྱི་སེང་གེས། གྲོང་</line4>
<line5>ཁྱེར་ཐིགས་པ་ཅན་གྱི་བྲམ་ཟེ་དང་། ཁྱིམ་བདག་རྣམས་ལ་འདི་སྐད་ཅེས་སྨྲས་སོ། །དགེ་སྦྱོང་གོའུ་ཏ་མ་འདོད་ཞེན་ཆེ་འམ། འདོད་ཞེན་ཆུང་བ་དང་། དེའི་ཉན་ཐོས་རྣམས་འདོད་ཞེན་ཆེ་འམ། འདོད་ཞེན</line5>
<line6>ཆུང་བ་ངས་ཁྱེད་ཅག་ཡིད་ཆེས་པར་བྱའོ། །དེ་ནས་བྲམ་ཟེ་སྨྲ་འདོད་ཀྱི་སེང་གེ། བཅོམ་ལྡན་འདས་གང་ན་བ་དེར་སོང་སྟེ་ཕྱིན་པ་དང་། བཅོམ་ལྡན་འདས་ལ་འདི་སྐད་ཅེས་གསོལ་ཏོ། །ཤེས་ལྡན</line6>
<line7>གོའུ་ཏ་མ་དགེ་སློང་གི་དགེ་འདུན་དང་ཐབས་གཅིག་ལ། བདག་གིས་བཅའ་བ་བུ་རམ་ཞིག་འབུལ་ཞིང་མཆིས་ན། གནང་བར་མཛད་དུ་གསོལ། བཅོམ་ལྡན་འདས་ཀྱིས་བྲམ་ཟེ་སྨ་འདོད་ཀྱི་སེང་གེ</line7>

<err></err>
</list>