<list>

<line1>༄༅།གནས་ན་བཞུགས་སོ། །ཡངས་པ་ཅན་གྱི་ཟས་ཟེ་དང་། ཁྱིམ་བདག་རྣམས་ཀྱིས། བཅོམ་ལྡན་འདས་ཡུལ་སྤོང་བྱེད་ནས་ལྗོངས་རྒྱུ་ཞིང་གཤེགས་ཏེ། ཡངས་པ་ཅན་དུ་བྱོན་ནས།</line1>
<line2>ཡངས་པ་ཅན་གྱི་སྤྲེའུ་རྫིང་གི་འགྲམ་ན། ཁབ་པ་བརྩེགས་པའི་གནས་ན་བཞུགས་སོ་ཞེས་ཐོས་སོ། །ཐོས་ནས་ཀྱང་གཅིག་ཏུ་འདུས་ནས་སྨྲས་པ། ཤེས་ལྡན་དག་བཅོམ་ལྡན་འདས་ཡུལ་སྤོང་བྱེད་ནས</line2>
<line3>ལྗོངས་རྒྱུ་ཞིང་གཤེགས་ཏེ། ཡངས་པ་ཅན་དུ་བྱོན་ནས། ཡངས་པ་ཅན་གྱི་སྤྲེའུ་རྫིང་གི་འགྲམ་ན་ཁང་པ་བརྩེགས་པའི་གནས་ན་བཞུགས་སོ་ཞེས་གྲག་གིས། གལ་ཏེ་བདག་ཅག་རེ་རེ་ནས་བཅོམ</line3>
<line4>ལྡན་འདས་སྤྱན་དྲངས་ཏེ་གདུགས་ཚོད་གསོལ་ན་ནི། བཅོམ་ལྡན་འདས་སླར་གཤེགས་དང་། གཞན་གྱི་སྐབས་མི་རྙེད་པར་འགྱུར་བས། དེ་ལ་ཁྲིམས་ཤིག་བཅས་ཏེ། ཅི་ནས་ཀྱང་ཚོགས་ཤིང་འདུས</line4>
<line5>པ་ཁོ་ནས། བཅོམ་ལྡན་འདས་གདུགས་ཚོད་གསོལ་གྱི། མི་གཅིག་པུས་ནི་མ་ཡིན་ནོ་ཞེས་དེ་རྣམས་ཀྱིས་ཁྲིམས་སུ་བཅའ་བ་དག་བྱས་ནས་བཞག་གོ། དེའི་ཚེ་ཡངས་པ་ཅན་བསོད་ནམས་ཆེན་པོ</line5>
<line6>དང་ལྡན་པ་བཞི་གནས་ཏེ། ནོར་ཅན་དང་། ནོར་ཅན་གྱི་ཆུང་བ་མ་དང་། ནོར་ཅན་གྱི་བུ་དང་། ནོར་ཅན་གྱི་མནའ་མའོ། །དེ་དག་གི་ཁྱིམ་དུ་ནི་ལྷ་དང་། མི་རྣམས་ཀྱི་ཡང་བབས་པར་གྱུར་ཏོ། །དེ་རྣམས</line6>
<line7>ཀྱིས་ཁྲིམས་སུ་བཅས་པ་དེ་མ་ཐོས་པར། ཁྱིམ་བདག་ནོར་ཅན་གྱིས། བཅོམ་ལྡན་འདས་གང་ཡུལ་སྤོང་བྱེད་ནས་ལྗོངས་རྒྱུ་ཞིང་གཤེགས་ཏེ། ཡངས་པ་ཅན་དུ་བྱོན་ནས། ཡངས་པ་ཅན་གྱི་སྤྲེའུ་རྫིང</line7>

<err></err>
</list>