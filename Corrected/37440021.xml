<list>

<line1>༄༅། །ཀྱིས་ཞལ་ཁྱེབས་ཏེ། ། ཨུཏྤལ་དམར་པོ་རྣམ་དག་ཟངས་ཀྱི་མདོག། ཉི་མ་འཆར་ཚེ་ནོར་བུ་དག་མདོག་བཞིན། ། སྲབ་ལ་རིང་ཞིང་སྐྱོན་མེད་ཤིན་ཏུ་ཡངས། །གོའུ་ཏ་མའི</line1>
<line2>སྙན་ནི་རབ་ཏུ་ལེགས། །སེང་གེའི་འགྲམ་པ་སེང་གེ་འཇིགས་མེད་བཞིན། །ཚངས་བཅས་འཇིག་རྟེན་ལྷ་དང་མི་ལ་ཡང་། ། བདག་གིས་གང་ཡང་མ་ཐོས་མ་མཐོང་ངོ་། །བདེར་གཤེགས་མཐུ་ཡིས་</line2>
<line3>མགུར་ན་མཐོང་བ་ནི། །མགུར་གྱི་མིད་པ་གཙང་ལ་འོད་གསལ་ཏེ། །དྲང་པོ་དབུས་སུ་འགྲོ་བ་ཡོན་པོ་གསལ། །རོ་ཡི་རོ་མཆོག་མི་དང་ལྷ་ཡི་ལྷ། །དཔུང་མགོ་རབ་ཏུ་ཟླུམ་ཞིང་ཐལ་གོང་རྒྱས། །</line3>
<line4>བདུན་པོ་མཐོ་བ་འཇིག་རྟེན་ཀུན་ཏུ་གྲགས། །མགོན་པོ་མི་དབང་སྙིང་པོ་དཔལ་གྱིས་ཀྱང་། །རི་ཡི་རྩེ་ལ་ཉི་མ་འཆར་བ་བཞིན། །མཐོ་བ་གཉིས་ནི་ཞབས་ཀྱི་མཐིལ་ནས་སྐྱེས། །ཕྱག</line4>
<line5>ལས་གཉིས་སྐྱེས་ཐལ་གོང་གཉིས་སྐྱེས་ཏེ། །མཐོ་བ་གཅིག་ནི་ལྟག་པ་ཉིད་ན་གཅིག། དགེ་ཞིང་དག་སྟེ་འོད་གསལ་རབ་ཏུ་རྒྱས། །བཅོམ་ལྡན་གོའུ་ཏ་མའི་ཕྱག་རིང་བ། །ཇི་ལྟར</line5>
<line6>གླང་པོའི་རྒྱལ་པོའི་སྣ་བཞིན་ཏེ། །ཕྱག་གཉིས་པོ་ནི་འདུད་པ་མ་བགྱིད་པར། །པུས་མོ་གཉིས་སུ་ཕྱག་གིས་རབ་ཏུ་རེག། སྐུ་ཡི་རེ་སྟོད་སེང་གེ་བཞིན་དུ་འཕགས། །སྐུ་ནི་སྲེད་མེད་བུ་ལྟར་རབ</line6>
<line7>ཏུ་བརྟན། །ནྱ་གྲོ་བཞིན་དུ་རུ་ཞེང་གབ་པའི་སྐུ། །བཟོད་པའི་སྟོབས་དང་ལྡན་པ་སྟོབས་པོ་ཆེ། །སྐུ་ཡི་སྤུ་རྣམས་གཡས་འཁྱིལ་གྱེན་དུ་བྱོགས། །རེ་རེར་སྐྱེས་ཤིང་ཤིན་ཏུ་འཇམ་པ་སྐྱེས། ། </line7>

<err></err>
</list>