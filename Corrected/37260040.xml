<list>

<line1>པའི་ཕྱིར། བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱི་ཕ་རོལ་ཏུ་ཕྱིན་པ་འདི་ཚད་མེད་པ་སྟེ། དེ་ཅིའི་ཕྱིར་ཞེ་ན། ཀོའུ་ཤི་ཀ་དེ་ནི་འདི་ལྟར་གཟུགས་ཀྱི་ཚད་ནི་དམིགས་སུ་མེད་དོ། །ཀོའུ་ཤི་འདི</line1>
<line2>འདི་ལྟ་སྟེ། དཔེར་ན་ནམ་མཁའི་ཚད་ནི་དམིགས་སུ་མེད་དོ། །ཀོའུ་ཤི་ཀ་དེ་བཞིན་དུ་གཟུགས་ཀྱི་ཚད་ཀྱང་དམིགས་སུ་མེད་དེ། ནམ་མཁའ་ཚད་མེད་པའི་ཕྱིར། གཟུགས་ཚད་མེད་དོ། །གཟུགས་ཚད</line2>
<line3>མེད་པའི་ཕྱིར། ཤེས་རབ་ཀྱི་ཕ་རོལ་ཏུ་ཕྱིན་པ་ཚད་མེད་དོ། །ཀོའུ་ཤི་ཀ་སྒྲ་ཚད་མེད་པའི་ཕྱིར། བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱི་ཕ་རོལ་ཏུ་ཕྱིན་པ་འདི་ཚད་མེད་པ་སྟེ། དེ་ཅིའི</line3>
<line4>ཕྱིར་ཞེ་ན། ཀོའུ་ཤི་ཀ་དེ་ནི་འདི་ལྟར་སྒྲའི་ཚད་ནི་དམིགས་སུ་མེད་དོ། །ཀོའུ་ཤི་ཀ་འདི་ལྟ་སྟེ། དཔེར་ན་ནམ་མཁའི་ཚད་ནི་དམིགས་སུ་མེད་དོ། །ཀོའུ་ཤི་ཀ་དེ་བཞིན་དུ་སྒྲའི་ཚད་ཀྱང་དམིགས་སུ་མེད</line4>
<line5>དེ། ནམ་མཁའ་ཚད་མེད་པའི་ཕྱིར། སྒྲ་ཚད་མེད་དོ། ། སྒྲ་ཚད་མེད་པའི་ཕྱིར། ཤེས་རབ་ཀྱི་ཕ་རོལ་ཏུ་ཕྱིན་པ་ཚད་མེད་དོ། ། ཀོའུ་ཤི་ཀ་དྲི་ཚད་མེད་པའི་ཕྱིར། བྱང་ཆུབ་སེམས་དཔའ་སེམས་དཔའ</line5>
<line6>ཆེན་པོ་རྣམས་ཀྱི་ཕ་རོལ་ཏུ་ཕྱིན་པ་འདི་ཚད་མེད་པ་སྟེ། དེ་ཅིའི་ཕྱིར་ཞེ་ན། ཀོའུ་ཤི་ཀ་དེ་ནི་འདི་ལྟར་དྲིའི་ཚད་ནི་དམིགས་སུ་མེད་དོ། ། ཀོའུ་ཤི་ཀ་འདི་ལྟ་སྟེ། དཔེར་ན་ནམ་མཁའི་ཚད་ནི་དམིགས་སུ</line6>
<line7>མེད་དོ། ཀོའུ་ཤི་ཀ་དེ་བཞིན་དུ་དྲིའི་ཚད་ཀྱང་དམིགས་སུ་མེད་དེ། ནམ་མཁའ་ཚད་མེད་པའི་ཕྱིར། དྲི་ཚད་མེད་དོ། །དྲི་ཚད་མེད་པའི་ཕྱིར། ཤེས་རབ་ཀྱི་ཕ་རོལ་ཏུ་ཕྱིན་པ་ཚད་མེད་དོ། །</line7>

<err></err>
</list>